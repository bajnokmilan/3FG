Red Bull Racing Team
A Red Bull Racing a Red Bull energiaital-gyár tulajdonában álló, osztrák Formula–1-es csapat. A cég másik csapata a Scuderia AlphaTauri (korábban Scuderia Toro Rosso). A csapat 2005-ben debütált az ausztrál nagydíjon. Jelenleg osztrák licensszel versenyeznek. 2010-2013 között négy egyéni és konstruktőri világbajnoki címet is nyertek Sebastian Vettellel. A 2014-től kezdődő turbókorszakban teljesítményük visszább esett, de végig ott voltak a legjobb három csapat között (kivétel 2015). Jelenlegi pilótafelállásukat a holland Max Verstappen, és a mexikói Sergio Pérez alkotja. 2021-ben és 2022-ben Max Verstappen révén megszerezték az hatodik egyéni bajnoki címüket. 2013 után, 2022-ben ismét világbajnok a csapat.

A csapat 2005-ben Cosworth, 2006-ban Ferrari, 2007–2018 között Renault, 2019–2021 között Honda, 2022-től pedig a saját gyártású Red Bull motorokkal versenyez. 2026-tól a Ford fogja ellátni motorokkal a csapatot.


Scuderia Ferrari
A Scuderia Ferrari olasz Formula–1-es versenycsapat, a sportág eddigi legsikeresebbje, a világbajnokság kezdete, 1950 óta jelen van a Formula–1-ben. Enzo Ferrari alapította 1929-ben (a Scuderia olaszul istállót jelent, a Ferrari az alapító Enzo Ferrari nevére utal), és 1939-ig az Alfa Romeo autóit versenyeztette. Csak később kezdtek saját autókat készíteni.

2007-ben megnyerték az egyéni (Räikkönen) és a konstruktőri bajnoki címet is. Utóbbit 2008-ban megvédték, az egyéni címről viszont Felipe Massa a zárófutam utolsó körében lecsúszott. 2010-ben Fernando Alonso volt harcban a bajnoki címért, listavezetőként várta az utolsó versenyt, de a futam nem sikerült, így alulmaradt a Red Bull Racingnél versenyző Vettellel szemben. 2012-ben Alonso ismét a zárófutamig volt esélyes a címre, de ezúttal is Vettel nyerte a bajnokságot. 2014-ben gyenge szezont zárt a csapat, 1993 óta első ízben fordult elő, hogy egész évben nem sikerült futamot nyerniük. 2015-ben Vettel révén három futamot nyertek, a konstruktőri világbajnokságban második helyen zártak a Mercedes mögött. 2016-ban viszont megint nem tudtak futamgyőzelmet elérni, a konstruktőrök között visszacsúsztak a harmadik helyre a Red Bull mögé. 2017-ben a Ferrari a megelőző évekhez képest versenyképesebbnek bizonyult, Vettel sokáig esélyesnek tűnt a Mercedesszel szemben, de a szezon későbbi szakaszában túl sok pontot vesztett, ami miatt elszálltak a világbajnoki reményei. A 2018-as szezont még biztatóbban kezdte a Ferrari, de az év későbbi szakaszában ismét többször hibázott Vettel és a csapat, így ezúttal sem sikerült a világbajnoki cím megszerzése. 2019-ben a motort szabálytalannak minősítették, így 2020-ban jelentősen hátra csúsztak a mezőnyben. 2021-től a a csapat pilótái: Carlos Sainz és Charles Leclerc.

A csapat legsikeresebb versenyzője a hétszeres világbajnok Michael Schumacher, aki öt egyéni bajnoki címet szerzett a Ferrarinak az összes tizenötből.



Mercedes-Bnez
A Mercedes egy német Formula–1-es csapat, ami 2010 óta a Brawn GP utódjaként vesz részt a Formula–1-es világbajnokságban.

A Mercedes korábban 1954-55-ben szerepelt saját csapattal a versenysorozatban, akkor Juan Manuel Fangio mindkét évben világbajnok lett. A visszatérést követően a 2012-es kínai nagydíjon nyertek először futamot Nico Rosberg révén. 2014-ben a csapat nagy fölénnyel megszerezte első konstruktőr-világbajnoki címét, és az egyéni világbajnokság is két versenyzője, Rosberg és Lewis Hamilton között dőlt el, kettejük vetélkedéséből év végén Hamilton került ki győztesen. 2015-ben Hamilton és a csapat is megvédte a címét. 2016-ban ismét a Mercedes nyerte mindkét világbajnoki címet, de a két pilóta közül ezúttal Rosberg kerekedett felül.

Néhány nappal a bajnoki címe után Rosberg váratlanul bejelentette a visszavonulását. Helyét a Williamstől érkező Valtteri Bottas vette át.

2017-ben és 2018-ban a Ferrari a korábbinál versenyképesebb riválisnak bizonyult, de a Mercedesnek mindkét szezonban sikerült felülkerekednie, és Hamiltonnal újabb világbajnoki címeket szereznie. 2019-re a Ferrari valamelyest visszaesett, a Kimi Räikkönen helyét átvevő Charles Leclerc pár versenyen erős ellenfélnek bizonyult a Red Bullos Max Verstappennel együtt, ám így sem tudta őket senki letaszítani a trónról, Lewis Hamilton egyéniben ismét győzött és a csapat is újra bajnok lett. A 2020-as, a Covid-19 miatt csonkára sikeredett évet hatalmas fölénnyel sikerült ismét megnyerniük, ezúttal különösebb kihívó nélkül. 2021-ben a 2020-as autók átdolgozott versenyautóit használták a csapatok, ezt a Red Bull használta ki a legjobban az év első felében, ezzel sikerül az év végén Max Verstappennek megvernie Lewis Hamiltont, így a holland versenyző lett a világbajnok az év utolsó versenyén, de a konstruktőri bajnoki cím ismét a Mercedesé lett. 2022-től Valtteri Bottas helyét George Russell vette át. A szabályváltozások nem jöttek ki jól a csapat számára, egyelőre csak a harmadik erőt képviselik, úgy néz ki, holtversenyben a McLarennel a Ferrari és a Red Bull mögött.


Aston Martin
Az Aston Martin egy brit autógyártó, amely különböző formákban vett részt a Forma-1- ben , és jelenleg az F1-ben versenyez Aston Martin Aramco Cognizant F1 Team néven. A cég először az 1959-es szezonban vett részt a Forma-1-ben, ahol saját motorjukkal debütált a DBR4-es alvázzal, de az nem tudott pontot szerezni. Az 1960-as szezonban továbbra is gyengén teljesítettek , ismét nem sikerült pontot szerezniük. Ennek eredményeként az Aston Martin úgy döntött, hogy 1960 után elhagyja a Forma-1-et.

A Racing Point F1 Team kereskedelmi márkaváltása azt eredményezte, hogy a csapat 2021- ben Aston Martin néven tért vissza, Mercedes erőforrásokat használva . A Lawrence Stroll tulajdonában lévő csapat versenyzői Fernando Alonso és Lance Stroll a 2023-as szezontól kezdődően . A csapat központja Silverstone- ban van.


Alpine
A BWT Alpine F1 Team néven versenyző Alpine F1 Team egy Forma-1-es konstruktőr , aki a 2021-es Forma-1-es világbajnokság elején debütált . A korábban Renault F1 Team néven ismert és a francia Groupe Renault autóipari vállalat tulajdonában lévő csapatot 2021-re átkeresztelték, hogy népszerűsítsék a Renault sportautó-márkáját, az Alpine-t , és továbbra is a Renault üzemi csapataként szolgál . A csapat alváza és vezetői oldala Enstone- ban , Oxfordshire-ben, Angliában, a csapat motoros oldala pedig Viry-Châtillonban található., Párizs külvárosa, Franciaország. A csapat francia licenccel versenyez.



Mclaren
A McLaren Formula–1-es csapatot az új-zélandi Bruce McLaren alapította Bruce McLaren Motor Racing néven, saját maga versenyeztetésére. A csapat 1966-ban, a monacói nagydíjon debütált. Az alapító halála (1970) után Teddy Mayer vitte tovább az istállót, majd 1980 végén Ron Dennis vezetésével létrejött a McLaren International. A Formula–1 második legsikeresebb csapata 12 egyéni és 8 konstruktőr-világbajnoki címével a Ferrari mögött. Legsikeresebb versenyzői Alain Prost és Ayrton Senna, akik három-három világbajnokságot nyertek a csapat színeiben.

A csapat a Formula–1 mellett részt vett már az indianapolisi 500-ban és a Le Mans-i 24 órás autóversenyen is. 2009-ben az addig vezető pozíciót betöltő Ron Dennis visszavonult, helyét Martin Whitmarsh vette át. A 2013-as pocsék évet követően azonban Whitmarsht elbocsátották, helyére pedig ismét Ron Dennis került. 2015-től 2017-ig a csapat Honda-motorokat használt egy kizárólagos megállapodás keretein belül, 2016-ban pedig új tulajdonosi kör kezébe került a csapat, akik eltávolították Ron Dennist, a helyére pedig a csapatfőnöki tisztet betöltő Éric Boullier mellé igazgatóként Zak Brown érkezett.

Jelenleg a McLaren motorpartnere a Mercedes. A pilótapárosukat Lando Norris és Oscar Piastri alkotja.



Haas
A Haas F1 Team, jelenleg MoneyGram Haas F1 Team, egy amerikai Formula–1-es csapat, amely 2016-tól szerepel a sorozatban. Az istálló alapítója az amerikai üzletember, Gene Haas, aki a NASCAR-ban az egyik csapat társtulajdonosa. A csapat jelenlegi főszponzora a MoneyGram.

A bemutatkozó versenyen Romain Grosjean a pontszerző hatodik helyen végzett. A konstruktőrök értékelését a csapat a bemutatkozó évben a 8. helyen zárta. Eddigi legjobb szezonjuk a 2018-as volt, amikor 5. helyen végeztek a konstruktőrök között. Jelenlegi párosuk Kevin Magnussen és Nico Hülkenberg.


Alfa Romeo
Az Alfa Romeo F1 Team Orlen egy svájci-olasz Formula–1-es versenycsapat, mely ezidáig három érában szerepelt a sportág történetében. Jelenleg önállóan, a Sauber istálló 2018-as átvételével vannak jelen. Csapatként illetve motorszállítóként 1950–1987 között voltak jelen folyamatosan, majd 2015-ben tértek vissza, kezdetben csak reklámpartnerként.

Első érájuk 1950–1951 között tartott önálló csapatként, ekkor megnyerték mindkét világbajnokságot. A hatvanas-hetvenes években több csapatnak szállítottak motort, amelyekkel nagy sikereket arattak. Mint önálló csapat 1979-ben tértek vissza, azonban ez az időszak nem volt túl sikeres, így 1985-ben ki is szálltak. 2015-ben az Alfa Romeo csapat logói megjelentek a Ferrari autóin, 2018-ban pedig mint névadó szponzor jelentek meg a Sauber istállónál, amelyet 2019-ben a nevükre vettek, így 1987 után újra konstruktőrként szerepelnek a Formula–1-ben. 2023 végén az Alfa Romeo távozik a Sauberből, így az Alfa Romeo, mint konstruktőr, ismét kiszáll az Forma–1-ből.



Alpha Touri
A Scuderia AlphaTauri vagy egyszerűen csak AlphaTauri egy olasz Forma-1-es versenycsapat és konstruktőr . Egyike annak a két Forma-1-es konstruktőrnek, amelyek az osztrák Red Bull italgyártó cég tulajdonában vannak , a másik a Red Bull Racing . A konstruktőrt a 2020-as Forma-1-es világbajnokságra „ Toro Rosso ”-ról „AlphaTauri”-ra nevezték át az AlphaTauri divatmárka népszerűsítése érdekében .Franz Tost és Helmut Marko szerint a Scuderia AlphaTauri már nem a junior csapat, hanem a Red Bull Racing testvércsapata. 



Williams
A Williams Grand Prix Engineering (jelenlegi nevezési nevén Williams Racing) egy brit Formula–1-es versenycsapat. Frank Williams és Patrick Head alapította 1977-ben. 7 egyéni és 9 konstruktőri világbajnoki címével a Formula–1 egyik legsikeresebb csapata.Egyéni és konstruktőri világbajnoki címet utoljára 1997-ben, futamot 2012-ben nyertek. A Williams volt a Formula–1 történetében az utolsó igazi magáncsapat, egészen 2020-ig, amikor megvásárolta őket az amerikai Dorlinton Capital. Legnagyobb sikereiket a Renault partnereként érték el. A 2014-es szezontól kezdve Mercedes-motorokat használnak.

A csapatnál versenyeztek az alábbi világbajnokok: Alan Jones, Keke és Nico Rosberg, Nigel Mansell, Damon Hill, Jenson Button, Alain Prost, Nelson Piquet, Ayrton Senna és Jacques Villeneuve. Senna, Button, és Nico Rosberg kivételével mindannyian a csapattal nyertek egy egyéni címet. A Williams híres volt arról, hogy világbajnok pilótái nem náluk próbálták megvédeni a címüket, csak Alan Jones, Keke Rosberg és Villeneuve maradtak a csapatnál azt követően.

A Williams a Williams Advanced Engineering és a Williams Hybrid Power útján a fejlesztések terén is jelen volt: Formula–1-es technológiákat alakítottak át a mindennapi használatra. 2017-ben "Williams" címmel egy filmet is bemutattak, mely a csapat alapítójának életútjába enged mélyebb betekintést.